或曰：「遂古之初无传道，冥昭瞢暗由何考？」
东海之东，大荒之荒，有山名曰SAT，日月所出。无苍穹之限，有无垠之国。有浩瀚之市，名曰浩瀚之堂。言侯受地于上，建侯国曰「卫星百科」，而怪乱力神之事频传。或曰：「开天辟地者，言侯也。」或曰：「初，天崩地裂，百姓惶恐，实是陈伯自奋拯民，故封为伯也。」然皆寡闻之言语，不足为信。既受封，则彰其功之甚，故百姓称之尔。
建业之初，站弱而弗言。乃使陈伯泛舟于贴吧之海，广而饵之。一时十方无量航天爱好者，不可说不可说一切巨擘，及大前端之神，皆来集会。陋室充盈，思构喧豗，鬼神山川尽在其中矣。
神人之间，虽趣舍万殊，静躁不同，当其遇之于坑，刨之愈深，填之越疑，而不知黑目圈之将至。及其所之既倦，情随事迁，感慨系之矣。向之所欣，俯仰之间，已为大坑。故隼鸟讥之曰：「卫星百科者，实乃卫星百坑也。」
隼鸟者，贴吧之高尚士也。好构建之学，深以百坑为恶。虽述而不作，信而好古，言侯、陈伯知其贤，亦细听其言。会座网站之病，问曰：「词条虽建，有如不可及，将奈其何？」伯曰：「有分类系之，查之甚便。」隼鸟曰：「彼之航天器者，名以万计。独分类系之，则如万蠹之绳，牵一而俱断也。」伯曰：「有名目引导系之，查之亦便。」隼鸟嘿然曰：「谬矣。名目引导者，无日新之机也。独引导系之，则如凝潭之水，久而知其腐矣。」伯曰：「若依形名之盛，而得可链之便，则何如？」隼鸟哂之愈甚，对曰：「大谬也。航天器于众，无形无名。独形名系之，则如幽冥之谷，曈昽晦暗而不知何如，岂不悖哉！」伯愠，问曰：「依彼之见，则何如？」隼鸟对曰：「绸缪束薪，三星在天。彼夕何夕，乃见良人。」言侯深以为然，乃使陈伯细研之，又定翻译之大业。后世鉴之，概之以「百坑对」。
星历元年冬，陈伯愈感「三星在天」之艰，遂邀隼鸟共建构建之学，然则隼鸟音讯皆无。伯慨之曰：「昔人已乘黄鹤去，此地空余百坑愁矣。」
星历元年冬，坑间凿连愈深，以致民生凋敝，众官罢归，惟狸首及Hnkflcw者无畏，励精图治、上谏大议，卓有成，遂皆封侯。
星历元年冬，有蓝爵者，尝上书谏言侯，竟无人应。乃叹曰：「未尝见维基站如彼者哉！」两年未归。
冈特者，日耳曼之航天名站也。间日笔耕不辍，终集天下航天器于一身，而秩序井然，未尝一漏。言侯叹之，朝间慕冈特者亦甚。或曰：「鉴之，则何如？」言侯称善，乃施吸星大法于一瞬，其间落花如茵，遍布陋室，朝臣叹之以妙极。事毕，言侯自谦曰：「雕虫小技，徒增笑耳」。
星历元年春，言侯起翻译之大业，任陈伯为监工。或笑曰：「甚矣，汝之不惠！以区区六七之力，曾不能补阿波罗之一毛，其如航天器何？」陈伯长息曰：「汝心之固，固不可彻，曾不若孀妻弱子。虽脑细胞之死，有造血干细胞存焉。细细胞胞无穷匮也，而冈特之条目不加增，何苦而不平？」
星历元年春，本永说陈伯曰：「今百科方以天下为事，而大火箭止有虚空之名，恐诸侯闻之，由此鄙卫星百科也。」陈伯乃迎本永而编火箭条目，复写洪表。
及至仲春，众奋陈伯之余烈，振翻译而御宇内，吞斯普特尼克而收东方红，履风云而制一网，执CV而鞭笞天下，名扬四海。远如昂撒之米兰达，近如高句丽之光明星；古如美利坚之探索者，今如华夏之紫丁香：远近古今万邦之航天器，初具神韵，尽入彀中矣。
然则所及之处，「还没信息，欢迎补充」盈野，众恶之尤甚。乃使徐丰北抵苏维埃而收故闻，消「还没信息，欢迎补充」百十余条。又借罗刹航天之道，CV百家之言，以富黔首；隳错漏，杀机翻，收天下之机构，聚之百科。销锋镝，铸以为美苏太空竞赛，以显古神之尊。间遇无畏，践火箭为城，因长征为池，据亿丈之数据，链不测之渊，实为固。良言劲评守要害之处，信史精述陈专栏而待赏。天下已定，卫星百科者，万世之业也。